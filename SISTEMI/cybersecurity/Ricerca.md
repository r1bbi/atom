Ribiani Enrico                                    06-01-2021

----

# Tema: Privacy e protezione dei dati.

La *Privacy* negli ultimi anni è sempre più diventata un tema scottante e una creatura mitologica allo stesso tempo, infatti chiunque tiene ai propri *dati personali* e alla propria immagine sul web ma pochi si preoccupano di ciò che succede nei server e database di *multinazionali* che puntano sempre più ad espandersi e a migliorare i loro servizi a qualsiasi costo. Possiamo prendere come esempio **Whatsapp** la più grande app di messaggistica istantanea del mondo con più di due miliardi di utenti  da tutto il mondo, piattaforma acquisita da Facebook con cui verrà fusa insieme a i dati dei suoi miliardi di utenti in nome di un esperienza migliore per utenti e aziende.
Oltre ai dati inseriti dall'utente quali numero di telefono, nome, stato, foto profilo Whatsapp raccoglie automaticamente moltissimi altri dati in una maniera che sembra facoltativa ma non lo è come si legge qui sotto in un punto della [policy](https://www.whatsapp.com/legal/updates/privacy-policy/?lang=it):

> Alcune impostazioni delle informazioni relative alla posizione si trovano nelle impostazioni del dispositivo o nelle impostazioni in-app, come la condivisione della posizione. Anche se l'utente non utilizza le funzioni relative alla posizione, utilizziamo gli indirizzi e altre informazioni come i prefissi telefonici per stimare la posizione generale dell'utente (ad es. città e paese o territorio).

Dove viene esplicitamente detto che se l'utente rifiuta di dare la sua posizione essa sarà comunque ricavata tramite processi appositi.
E una strategia simile avviene per tutta la policy che l'utente è costretto ad accettare se non vuole che il suo account venga eliminato, imposizione ogettivamente violenta da parte di Facebook.
La stessa cosa avviene anche nella sezione "informazione da terzi" che dice:

> WhatsApp riceve informazioni sull'utente da altri utenti. Ad esempio, quando altri utenti che l'utente conosce utilizzano i nostri Servizi, è possibile che forniscano il suo numero di telefono, il nome e altre informazioni (come le informazioni presente nella rubrica del loro dispositivo) nello stesso modo in cui l'utente può fornire il numero di altri utenti. Possono inoltre inviare messaggi all'utente, a gruppi a cui l'utente appartiene o chiamare l'utente. Richiediamo che tali utenti siano legittimati a raccogliere, usare e condividere le informazioni sull'utente prima di fornirci qualsiasi informazione.

Qui viene detto che Whatsapp prende i  dati della rubrica degli utenti (tutto non solamente il numero di  telefono) e che sono gli utenti a doversi assicurare di poter fornire questi dati  a Whatsapp che prende e non chiede.

Spostandoci ancora più in basso possiamo trovare WhatsApp per le aziende dove si nota che forse non è l'utente che usa la piattaforma ma il contrario infatti nel punto "**interazioni con le attività commerciali**" si legge:

> Consentiamo all'utente e a terzi, ad esempio le attività commerciali, di comunicare e interagire tra loro tramite i nostri Servizi, quali ad esempio Catalogo per le attività commerciali su WhatsApp tramite il quale è possibile sfogliare prodotti e servizi ed eseguire ordini. Le attività commerciali potrebbero inviare all'utente notifiche relative a transazioni, appuntamenti e spedizioni, aggiornamenti sui prodotti e sui servizi, e annunci pubblicitari. Ad esempio, l'utente potrebbe ricevere informazioni sullo stato dei voli per un viaggio in programma, una ricevuta per un articolo che ha acquistato o una notifica relativa al momento in cui una consegna verrà effettuata. I messaggi che l'utente potrebbe ricevere da parte di un'attività commerciale potrebbero includere un'offerta per qualcosa di suo interesse. Non vogliamo che l'utente abbia una esperienza simile allo spam; come per tutti i messaggi, l'utente può gestire queste comunicazioni e noi rispetteremo le sue scelte.

Da notare la ripetizione per ben quattro volte della parola "potrebbe" che fa capire subito come stanno le cose, WhatsApp *potrebbe* diventare un grande mercato per tutti da chi cerca voli aerei e chi cerca informazioni.
Salutiamo per sempre quindi la scritta all'inizio della privacy policy che dice **"Respect for your privacy is coded into our DNA"**.

Ho preso WhatsApp come esempio ma questo discorso vale per tutte le grandi multinazionali, da Microsoft a Google ecc... Si dovrebbe sempre tenere a mente che non sempre il miglioramento dei servizi per l'utente vale la perdita di privacy che richiede e che rendere i  vari dati immessi una specie di identità liquida (condivisibile a terzi) fatta per indirizzare meglio la pubblicità non è una cosa da poco.
